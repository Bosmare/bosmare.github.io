---
layout: page
title: "Autenttista thaihijoogahierontaa Viikinmäessä"
feature_image: "/assets/kuvat/jalkojen_koukistus.jpg"
excerpt: "Tarjoan autenttista thaijoogahierontaa Viikinmäessä."
---
Olen Liekki Ilola ja tarjoan autenttista thaijoogahierontaa kotini hoitohuoneessa Viikinmäessä. Voit varata ja etsiä sopivan ajan <a class="textlink" href="/ajanvaraus">netti-ajanvarauksesta</a>.

<div class="video">
	<iframe width="560" height="315" src="https://www.youtube.com/embed/LUHV2qxK0K8" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

<h1> Mitä on Thaijoogahieronta? </h1>

Thaijoogahieronta on muinainen thaimaalainen hierontaperinne, joka on rakentunut paljolti joogisen terveyskäsityksen pohjalle. Siispä se on kokonaisvaltainen hoitomuoto, jossa osien lisäksi huomioidaan kokonaisuuksia ja tuki- ja liikuntaelimistön lisäksi huolletaan hermostoa, mieltä ja tunteita. Käytännön tasolla hoidossa käytetään monia fyysisiä menetelmiä, kuten hierontaotteita, venytyksiä, somaattista liikuttelua ja läsnäolevaa kosketusta.

Kuten joogakin, thaijoogahieronta on myös hengellinen perinne. Se on saanut joogiset juurensa Intiasta ja se on thaimaassa kehittynyt osana siellä harjoitettavaa theravada-buddhalaisuutta. Hieronta ei alunperin ollut ammatti, vaan munkkien tapa sekä harjoittaa rakastavaa ystävällisyyttä (metta) että palvella ympäröivää yhteiskuntaa. Tässä hengessä pyrin thaihierontaa itsekin harjoittamaan, vaikka meillä ei suomessa olekaan siihen sopivaa munkkiperinnettä. Hieronnassa myös vastaanottaja voi halutessaan avautua syvillekin kokemuksille tai saada hoidosta tukea omalle henkiselle polulleen.

Moni kuitenkin ottaa hieronnan vastaan rentoutuakseen tai hoitaakseen kehoaan. Paikalle voi tulla omista lähtökohdistaan ja ottaa vastaan sen mikä itselle toimii. Jälleen samaan tapaan kuin joogankin kanssa.

<img src="/assets/kuvat/jalkapohjan_avaus.jpg" alt="Jalkapohjan avaus" />

<h1> Missä olen oppinut hierontaa? </h1>

Opin thaijoogahieronnan perusteet <a class="textlink" href="https://asokananda.com"> Sunshine Networkin </a> keskuksessa, joka sijaitsee Lahu-heimon vuoristokylässä Pohjois-Thaimaassa. Siellä opettajanani oli Kaline Alayna Kelly. Suomessa olen opiskellut thaihierontaa <a class="textlink" href="https://pasikuusela.com/"> Pasi Kuuselan </a> ohjauksessa.

Hieronnasta on myös tullut minulle elämäntapa, joka on läsnä kaikessa mitä teen. Teen vaihtareita monenlaisten hoitajien kanssa, mikä opettaa aina uutta ja auttaa toisaalta pysymään yhteydessä hoitamiseen myös vastaanottajan perspektiivistä. Tutkin omaa kehoani joogassa, meditaatiossa, tanssissa, kehonpainoharjoittelussa ja arjen aktiviteeteissä. Katselen myös muiden asentoja ja liikkeitä ja tutkin kehollista vuorovaikutusta mm. kontakti-improvisaatiossa, painissa ja arjen pienissä kosketuksissa.

Kosketuksen kautta hoitamisessa on paljon syvyyttä ja oppimatka kestää taatusti läpi elämän. Vastaanottajat ovat erilaisia ja samakin ihminen on erilainen eri päivinä. Ja itse tekijänä muutun myös. Ja hiljainen ymmärrys kehosta ja kehollisesta vuorovaikutuksesta kasvaa pikku hiljaa. Olen ollut oppilaana 2019 vuodesta saakka ja matka jatkuu ja syvenee yhä.

<figure class="figure figure--center}">
  <img class="image" src="/assets/kuvat/amelie_sunshine_network.jpg" alt="Lahu-kylä">
  <figcaption class="caption"> Lahu-kylän hierontakoulu (Lähde: <a href="https://mostlyamelie.com/breakup-sunshine-network/"> mostlyamelie.com/breakup-sunshine-network/</a>)</figcaption>
</figure>