---
layout: page
title: "Minusta"
excerpt: "Työni ja tarinani."
image: "/assets/kuvat/liekki-ilola-laiturilla.jpg"
---
{% include text-on-image.html img-url="/assets/kuvat/liekki-ilola-laiturilla.jpg" img-alt="Liekki Ilola istuu risti-istunnassa laiturilla kesäisen suomalaisen järven rannalla." text="<h1>Minusta</h1>" text-position="top-left" %}
<h2>Työni</h2>

Haluan tukea ihmisiä sisäisen ja kokonaisvaltaisen hyvinvoinnin ylläpitämisessä ja kehittämisessä. Toivon myös voivani olla osaltani luomassa kestävämpää ja ihmisläheisempää kultuuria. Liekki Wellness on toiminimeni, jonka kautta voin tarjota näitä tavoitteita edistäviä palveluita, tapahtumia ja tuotteita.

Tällä hetkellä keskityn vahvasti thaijoogahierontaan. Hieronnassa voi luoda uudenlaista suhdetta kosketukseen ja kehoon. Lisäksi se on helppo ja syvä mindfulness -harjoitus, johon levottomatkin mielet ovat voineet kanssani laskeutua. Siinä voi myös levätä ja irrottautua arjen suorittavasta tasosta, mikä antaa mahdollisuuden tarkastella elämää laajemmasta perspektiivistä ja saada oivalluksia. Tunnetusti hieronta avaa myös hyvin kehollisia jumeja ja voi helpottaa monia tuki- ja liikuntaelimistön vaivoja.

<img src="/assets/kuvat/reiden-hieronta-kyynarvarrella.jpg" alt="Thaihieroja hieroo vatsallaan makaavan vastaanottajan reittä painelemalla sitä kyynärvarrellaan" />

Alan syksyllä fasilitoimaan thaihieronnan opiskelua pienille ryhmille Helsingissä. Rakenne ja paikka eivät ole vielä tiedossa, mutta jos olet alustavasti kiinnostunut, voit tilata <a class="textlink" href="/uutiskirje">uutiskirjeeni</a>.

Tulevaisuudessa tahdon alkaa pitämään joogatunteja ja teeseremonioita sekä myymään puusta valmistamiani itsehierontavälineitä. Alan myös jakamaan hyvinvointiin liittyviä ajatuksia blogin ja videoiden muodossa.

Olen kaupallinen toimija, mutta raha ei ole tärkein arvoni. Siispä olen tarjonnut, ja pyrin jatkossakin tarjoamaan, myös lahjoituspohjaista toimintaa. Voit myös olla minuun yhteyksissä <a class="textlink" href="mailto:info@liekki-wellness.fi">sähköpostitse</a>, jos sinulla olisi palveluilleni tarvetta, mutta rahallinen tilanteesi on esteenä.

<h2>Koulutukset ja retriitit</h2>
<ul>
	<li>Diplomi-Insinööri, Aalto-Yliopisto, 2008-2015</li>
	<li>10 päivän Vipassana -retriitti, Suomen Vipassana ry, 2017</li>
	<li>14 päivän viidakkoretriitti, Perun Amazoniassa, 2018</li>
	<li>8 päivän pimeäretriitti, Tsekeissä, 2018</li>
	<li>Joogaohjaajakoulutus (RYT 500h), Shri-Kali Ashram, 2018-2019</li>
	<li>Thaihieronnan perusteet, Sunshine Network, 2019</li>
	<li>Thai-öljyhieronnan kurssi, Old Medicine Hospital, 2019</li>
	<li>Thai-jalkahieronnan kurssi, Old Medicine Hospital, 2019</li>
	<li>Thaijoogahierontakursseja Suomessa, Pasi Kuusela, 2019-</li>
	<li>Intialaisen päähieronnan kurssi, Mirja Poikkeus, 2022</li>
</ul>

<h2>Tarinani</h2>
Vanhassa elämässäni kouluttauduin akateemisesti ja harrastin kamppailulajeja läpi lapsuuden ja nuoruuden. Kamppailulajit auttoivat kehittämään kehoyhteyttä ja kykyä kohdata haasteita. Sain myös sieltä sisäisen hyvinvoinnin työkaluja Chikungin ja meditaation muodossa. Valmistuttuani työllistyin väitöstutkimuksen parissa, mutta tunsin kuitenkin jotain sisäistä eksyneisyyttä. Mihin kulkemani opintopolku olikaan oikeastaan johtanut?

Elämä ravisteli vuoden tutkimustyön jälkeen keväällä 2016. Rakas kumppanini halusi yllättäen eron, eikä sen suhteen tuntunut olevan mitään tehtävissä. Kohtasin haasteita tutkimustyössä ja palautumiseni kärsi. Samalla kyseenalaistin koko valitsemaani urapolkua. Kesällä huomasin etten yhtenä aamuna enää päässyt töihin. Samoin kävi myös seuraavana aamuna ja ymmärsin palaneeni loppuun. Menetettyäni työn ja rakkauden, huomasin seisovani tyhjän päällä. Kuten tuntuu usein olevan tapana, sisäinen polkuni lähti käyntiin kriisin tuomasta välttämättömyydestä.

Onneksi minulla oli tukea ympärilläni. Muutin yhteisöön, jossa oli meditaation, joogan ja teeseremonian harjoittajia. Aloitimme monet aamut hiljaisilla teehetkillä, joissa sain olla rauhassa kokemukseni kanssa kannatellussa tilassa. Meditaatioharjoitukseni syveni tarpeen noustua ja aloin käymään <a class="textlink" href="https://nirodha.fi">Nirodhan</a> meditaatioilloissa.

<figure class="figure figure--center}">
  <img src="/assets/kuvat/natural-high-healing-festivaaleilla.jpg" alt="Liekki natural high healing -festivaaleilla vuonna 2016" style="height:300px; width:300px;" />
  <figcaption class="caption"> Liekki Natural High Healing -festivaaleilla 2016</figcaption>
</figure>

Osallistuin myös kesällä 2016 ensimmäistä kertaa <a class="textlink" href="https://naturalhighfestival.fi">Natural High Healing</a> -festivaaleille, missä pääsin kokeilemaan muun muassa monenlaista joogaa, ecstatic dancea, thaihierontaa, tantraa ja laulupiirejä. Sain myös kosketuksen uuteen hippikulttuuriin, joka monimuotoisuudessaan tuntui tarjoavan kaipaamiani arvoja, kuten päihteettömyys, henkisyys, yhteisöllisyys, avoimuus, autenttisuus, luontoyhteys, luonnollisuus ja leikkisyys. Festareiden jälkeen oli helppoa jatkaa tähän kulttuuriin tutustumista myös kotona pääkaupunkiseudulla.

Vuosi meni tutkiessa, sulatellessa ja toipuessa. En halunnut palata alalleni ja kesällä 2017 päätin kehittää koodaustaitojani saadakseni niistä leivän pöytään samalla kun mietin mitä teen pidemällä tähtäimellä. Pääsin syksyllä harjoitteluun ja työllistyin siitä vuodeksi eteenpäin. Huomasin kuitenkin, että sisäinen eheytymisen matkani vei suurimman osan huomiosta ja koin sen välttämättömän tärkeäksi. Halusin myös auttaa toisia samanlaisten haasteiden kanssa ja koin että se onnistuisi parhaiten, jos voisin tehdä hyvinvointia edistävää työtä myös elannokseni. En kuitenkaan vielä tiennyt, mitä se voisi olla.

Tutkimukset jatkuivat. Elokuussa 2017 kävin kymmenen päivän hiljaisen <a class="textlink" href="https://dhamma.org">Vipassana</a> -meditaatioretriitin. Retriitti syvensi valtavasti kehotietoisuuttani ja näytti mikä rikkaus sisältäpäin löytyy jos kunnolla paneutuu katsomaan. Rertriitin jälkeen mieleni oli hämmästyttävän vakaa ja kirkas, mutta vaikutus hälveni seuraavan viikon sisällä kaupunkielämän pyörteissä. Toukokuussa 2018 kävin sukuloimassa Chilessä ja samalla reissulla toteutin lapsuuden haaveeni ja kävin Perun Amazonassa 12 päivän viidakkoretriitillä. Kesäkuussa 2018 kävin Tiibetin buddhalaisuuden innoittamalla 8 päivän pimeäretriitillä Tsekeissä.

<figure class="figure figure--center}">
  <img src="/assets/kuvat/retriitti-perun-amazoniassa.jpg" alt="Liekki viidakkoretriitillä Perun Amazoniassa vuonna 2017" />
  <figcaption class="caption"> Liekki retriitillä Perun Amazoniassa 2017</figcaption>
</figure>

Matkailun ja retriittien jälkeen palasin Suomeen ja ystäväni ohjasi minulle <a class="textlink" href="https://shakta.fi">Shaktajoogaa</a>. Se osui minuun vahvemmin kuin mikään jooga oli aiemmin osunut ja tuntui luonnolliselta jatkeelta meditaatiolle. Pelkän istuma-asennon sijasta meditoitiin monissa erilaisissa asennoissa ja mielen lisäksi myös keho sai hoivaa. Pidin myös harjoitukseen liittyvästä filosofiasta, jossa päästettiin irti suorittamisesta ja otettiin vastaan oma luonto sekä tiedostamaton puoli. Tästä innostuneena aloin käymään Helsingin shaktajoogakoululla aktiivisesti.

Syksyllä en vieläkään ollut löytänyt mitään, mihin olisin halunnut työkseni paneutua, joten mietin uuden ohjelmointityön hakemista. Hakemisprosessi kuitenkin tuntui hankalalta eikä tahtonut edetä. Tuohon aikaan vietin ystäväporukalla silloin tällöin viikonloppuja retriittihengessä. Erään viikonlopun aikana koin selkeästi, että minun tulisi jatkaa oman polkuni etsimistä, kun siihen oli vielä säästöjen ansioista mahdollisuus. Etten hukkaisi saamaani selkeyttä, päätin heti palattuani irtisanoa asuntoni ja ostaa lentoliput Thaimaahan käydäkseni siellä joogaohjaajakoulutuksen Shri Kali -ashramissa, josta Shaktajoogan opit ovat peräisin.

Asuin ashramilla 3kk, jonka aikana kävin 500 tunnin joogaohjaajakoulutuksen. Tuona aikana pääsin todella syventymään kehooni ja sisäisyyteeni. Päivät täyttyivät joogaharjoituksista, luennoista ja ryhmäkeskusteluista, mutta myös levosta, kun sille vaan oli aikaa. Aamut alkoivat pareittain tehtävällä Ayurvedisellä hieronnalla, joka tehtiin jaloilla painelemalla. Tykästyin kovasti paineluhierontaan ja siihen miten lempeästi päivät lähtivät sillä käyntiin. Kävin myös vapaapäivinä usein thaihieronnassa ja panin merkille miten se toi olemukseeni rentoutta ja tuntui syventävän sekä jooga-asanoita että meditaatiota.

<figure class="figure figure--center}">
  <img src="/assets/kuvat/joogaohjaajakoulutus-shri-kali-ashramilla.jpg" alt="Liekki Shri Kali ashramilla joogaohjaajakoulutuksessa." />
  <figcaption class="caption"> Liekki joogaohjaajakoulutuksessa Shri-Kali ashramilla 2018</figcaption>
</figure>

Joogaohjaajakoulutuksen jälkeen minulla oli vielä budjettia jäädä joksikin aikaa Thaimaahan. Halusin vielä opetella thaihierontaa ja toivoin että voisin tehdä sitä joskus työkseni. Pääopettajamme suositteli <a class="textlink" href="https://asokananda.com"> Sunshine Networkia</a> ja olin myös saanut ashramilla mainion hieronnan ystävältäni, joka oli opiskellut siellä. Lähdin siis vielä kuukaudeksi Chiang Maihin ja varasin paikan 12 päivän retriittimuotoiseen thaijoogahieronnan peruskurssiin syrjäisessä vuoristokylässä. Ennen lähtöä kävin myös muutaman pienemmän thaihierontakurssin <a class="textlink" href="https://oldmedicine.org">Old Medicine Hospitalissa</a>.

Thaijoogahieronnan peruskurssi ylitti odotukseni. Ajattelin oppivani käytännöllisen uuden taidon, mutta hierontaan suhtauduttiinkin aivan erilaisella syvyydellä. Aamut alkoivat tunnin meditaatiolla, jota seurasi tunnin joogaharjoitus ja sitten alkoivat itse hierontaopinnot. Opiskelu keskittyi ohjattuihin käytännön harjoituksiin, joissa pyrittiin antamaan ja vastaanottamaan laadukasta hoitoa, eikä vaan saamaan tekniikoita päntättyä päähän. Läsnäoleva kehotyöskentely ja valtavan hierontamäärän vastaanottaminen laittoi sisäisesti paljon liikkeelle, eivätkä kurssipäivät jääneet vaikutuksistaan ashramin intensiivisiä harjoituspäiviä vähäisemmiksi.

Palasin viimein Suomeen maaliskuun lopussa 2019. Halusin jatkaa hieronnan tekemistä, joten tarjosin hierontoja ystäville lahjoituspohjalla kevään ja kesän ajan. Sain paljon hyvää palautetta, joten päätin perustaa toiminimeni syksyllä 2019 ja alkaa tekemään hierontaa avoimesti. Minulla oli myös mielessäni ohjata joogaa ja pitää teeseremonioita, mutta lopulta tuntui paremmalta keskittyä thaihierontaan.

<figure class="figure figure--center}">
  <img src="/assets/kuvat/elos-festivaaleilla.jpg" alt="Liekki meditoi silmät kiinni kesäluonnossa risti-istunnassa teekulho kädessä." />
  <figcaption class="caption">Liekki Elos-festivaaleilla 2021</figcaption>
</figure>

Tämän tarinan kirjoittamishetkellä, elokuussa 2023, alkaa tuntua pikkuhiljaa ajankohtaiselta ryhtyä opettamaan joogaa ja jakamaan teeseremoniaa, joka on ollut uskollisesti tukenani vuodesta 2016. Hyvinvointiyrittäjän polku on ollut haastava koronan myötä ja muutenkin, mutta myös äärimmäisen kasvattava ja palkitseva. Olen sitoutunut kulkemaan omaa sisäistä polkuani ja etsimään tapoja jakaa kokonaisvaltaisen hyvinvoinnin työkaluja. Tahdon myös olla osaltani kehittämässä kulttuuria, joka palvelee sisäistä hyvinvointia ja ekologista, sosiaalista, kulttuurillista ja taloudellista kestävyyttä.