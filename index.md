---
layout: page
title: "Thaijoogahieronta"
excerpt: "Tarjoan aitoa thaijoogahierontaa Viikinmäessä."
image: "/assets/kuvat/jalkojen-koukistus-venytys.jpg"
---

{% include text-on-image.html img-url="/assets/kuvat/jalkojen-koukistus-venytys.jpg" img-alt="Thaihieroja venyttää vastaanottajan reisiä, pakaroita ja alaselkää koukustamalla tämän jalkoja kohti rintakehää." text="<h1>Thaijoogahieronta</h1>" text-position="top-left" %}

Olen Liekki Ilola, hieroja ja joogaohjaaja. Tarjoan aitoa thaijoogahierontaa torstaisin Töölön <a class="textlink" href="https://jooga.fi">Joogakoulu Shantissa</a> ja muina päivinä kotini hoitohuoneessa <a class="textlink" href="/yhteystiedot#viikinmäki">Viikinmäessä</a>. Pidin myös syksyllä kaksi hierontatyöpajaa Pasilassa ja lisää on suunnitteilla kevätkaudelle 2024. 

Voit varata ajan hierontaan <a class="textlink" href="/ajanvaraus">netti-ajanvarauksessa</a>. Työpajoista ja muusta toiminnastani pysyt parhaiten ajan tasalla tilaamalla <a class="textlink" href="/yhteystiedot#uutiskirje">uutiskirjeeni</a>. Olen myös kiinnostunut koti-, työ- ja tapahtumakeikoista. Niistä voit olla yhteyksissä <a class="textlink" href="mailto:info@liekki-wellness.fi">sähköpostitse</a>.

<div class="video">
	<iframe width="560" height="315" src="https://www.youtube.com/embed/cj9GIa5cMHI" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

<h2> Mitä on Thaijoogahieronta? </h2>

Thaijoogahieronta on muinainen thaimaalainen hierontaperinne, joka on rakentunut paljolti joogisen terveyskäsityksen pohjalle. Siispä se on kokonaisvaltainen hoitomuoto, jossa osien lisäksi huomioidaan kokonaisuuksia ja tuki- ja liikuntaelimistön lisäksi huolletaan hermostoa, mieltä ja tunteita. Käytännön tasolla hoidossa käytetään monia fyysisiä menetelmiä, kuten hierontaotteita, venytyksiä, somaattista liikuttelua ja läsnäolevaa kosketusta.

Kuten joogakin, thaijoogahieronta on kehollisen puolensa ohella myös hengellinen perinne. Se on saanut joogiset juurensa Intiasta ja se on Thaimaassa kehittynyt osana siellä harjoitettavaa theravada-buddhalaisuutta. Hieronta ei alunperin ollut ammatti, vaan munkkien tapa sekä harjoittaa läsnäoloa ja rakastavaa ystävällisyyttä että palvella ympäröivää yhteiskuntaa. Tässä hengessä pyrin thaihierontaa itsekin harjoittamaan, vaikka en olekaan mikään munkki. Hieronnassa myös vastaanottaja voi halutessaan avautua syvillekin kokemuksille tai saada hoidosta tukea omalle henkiselle polulleen.

Moni kuitenkin ottaa hieronnan vastaan rentoutuakseen tai hoitaakseen kehoaan. Paikalle voi tulla omista lähtökohdistaan ja ottaa vastaan sen mikä itselle toimii.

<img src="/assets/kuvat/jalkapohjan-hieronta-ja-venytys.jpg" alt="Thaihieroja hieroo vastaanottajan jalkapohjaa ja venyttää samalla tämän pohjetta." />

<h2> Missä opin thaijoogahierontaa? </h2>

Opin thaijoogahieronnan perusteet keväällä 2019 <a class="textlink" href="https://asokananda.com"> Sunshine Networkin </a> keskuksessa, joka sijaitsee Lahu-heimon vuoristokylässä Pohjois-Thaimaassa. Siellä opettajanani oli Kaline Alayna Kelly. Suomessa olen opiskellut thaihierontaa <a class="textlink" href="https://pasikuusela.com/"> Pasi Kuuselan </a> ohjauksessa.

Hieronnasta on myös tullut minulle elämäntapa, joka on läsnä kaikessa mitä teen. Harjoittelen ja teen vaihtareita monenlaisten kehoterapeuttien kanssa, mikä opettaa aina uutta ja auttaa toisaalta pysymään yhteydessä vastaanottajan kokemukseen. Tutkin omaa kehoani joogassa, meditaatiossa, tanssissa ja kehonpainoharjoittelussa. Kehollisessa vuorovaikutuksessa olen eteenkin kontakti-improvisaatiossa. Myös arki tarjoaa monia mahdollisuuksia oppia itsestään, muista ja kosketuksesta.

<figure class="figure figure--center}">
  <img class="image" src="/assets/kuvat/sunshine-network-hierontakoulu.jpg" alt="Sunshine Networkin thaihierontakoulu Lahu-kylässä">
  <figcaption class="caption"> Lahu-kylän hierontakoulu (Lähde: <a href="https://mostlyamelie.com/breakup-sunshine-network/"> mostlyamelie.com/breakup-sunshine-network/</a>)</figcaption>
</figure>