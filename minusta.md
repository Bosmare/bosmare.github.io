---
layout: page
title: "Minusta"
excerpt: "Tarinastani ja ajatuksistani"
---

<h1>Työni</h1>

Haluan tukea ihmisiä sisäisen ja kokonaisvaltaisen hyvinvoinnin ylläpitämisessä ja kehittämisessä. Toivon myös olla osaltani luomassa kestävämpää ja ihmisläheisempää kuttuuria. Liekki Wellness on toiminimeni, jonka kautta voin tarjota näitä tavoitteita edistäviä palveluita, tapahtumia ja tuotteita.

Tällä hetkellä keskityn vahvasti thaijoogahierontaan. Hieronnassa voi luoda uudenlaista suhdetta kosketukseen ja kehoonsa. Lisäksi se on helppo ja syvä mindfulness -harjoitus, johon ADHD -potilaatkin ovat voineet kanssani laskeutua. Siinä voi myös levätä ja irrottautua arjen suorittavasta tasosta, mikä antaa mahdollisuuden tarkastella elämää laajemmasta perspektiivistä ja saada oivalluksia. Tunnetusti hieronta avaa myös hyvin kehollisia jumeja ja voi helpottaa monia vaivoja.

Aion syksyllä myös alkaa fasilitoimaan thaihieronnan opiskelua pienille ryhmille Helsingissä. Rakenne ja paikka eivät ole vielä tiedossa, mutta jos olet alustavasti kiinnostunut, voit liittyä sähköpostilistalleni.

Olen kaupallinen toimija, mutta raha ei ole tärkein arvoni. Siispä olen tarjonnut, ja pyrin jatkossakin tarjoamaan, myös lahjoituspohjaista toimintaa. Voit myös olla minuun yhteyksissä, jos sinulla olisi palveluilleni tarvetta, mutta rahallinen tilanteesi on esteenä.

<h2>Koulutushistoria</h2>
<ul>
	<li>Diplomi-Insinööri, Aalto-Yliopisto, 2015</li>
	<li>Joogaohjaaja (RYT 500h), Shri-Kali Ashram, 2019</li>
	<li>Thaihieronnan perusteet, Sunshine Network Centre - Lahu Village, 2019</li>
	<li>Thai-öljyhieronnan kurssi, Old Medicine Hospital, 2019</li>
	<li>Thai-jalkahieronnan kurssi, Old Medicine Hospital, 2019</li>
	<li>Useita thaijoogahierontakursseja Suomessa, Pasi Kuusela, 2019-</li>
	<li>Intialaisen päähieronnan kurssi, Mirja Poikkeus, 2022</li>
</ul>

<h1>Tarinani</h1>
Vanhassa elämässäni kouluttauduin akateemisesti ja harrastin kamppailulajeja: judoa, jujutsua, wing tsun -kungfua ja vapaaottelua. Kamppailulajit auttoivat säilyttämään yhteyden kehoon opintojen ohella ja sain myös sieltä sisäisen hyvinvoinnin työkaluja Chikungin ja meditaation muodossa. Valmistuttuani tein vuoden väitöstutkimusta ja tunsin samalla sisäistä eksyneisyyttä. Mihin pitkä opintopolku olikaan minut johtanut?

Elämä ravisteli vuoden tutkimustyön jälkeen. Rakas kumppanini halusi yllättäen eron, eikä sen suhteen tuntunut olevan mitään tehtävissä. Pian sen jälkeen paloin loppuun tutkimustyön parissa. Maa oli pettänyt jalkojeni alta ja olin hätäisessä ja toivottomassa tilassa.

Ystäväni oli tarjoutunut pitämään minulle terapeuttisen sisäisen matkan psilosybiinisienillä. Olin melko raitis ja varovainen enkä käyttänyt edes tupakkaa, kahvia, kannabista tai juurikaan alkoholia tai sokeria. Jo tuolloin oli kuitenkin saatavilla lupaavaa alkuvaiheen tutkimustietoa sienistä, enkä myöskään kokenut että minulla olisi mitään menetettävää. Otin tarjouksen vastaan. Matka oli sanoinkuvaamaton ja ravisteli minua ytimiin saakka. Sain uutta suuntaa, toivoa ja mahdollisuuden muutokseen. Säikäytin lähipiirini kummallisessa prosessissani, mutta olin itse kiitollinen.

Vuosi meni tutkiessa, sulatellessa ja toipuessa. En halunnut palata alalleni ja päätin kehittää koodaustaitojani saadakseni niistä leivän pöytään samalla kun mietin mitä teen pidemällä tähtäimellä. Pääsin pian harjoitteluun ja töihin, joita tein vuoden ajan. Asuin yhteisöllisesti, tutustuin erilaisiin sisäisiin harjoituksiin, kävin kymmenen päivän hiljaisen Vipassana-retriitin ja löysin myös vaihtoehtoisia sosiaa